Peptido phi ir psi kampų radimas
================================

PROGRAMA
========

Parašykite Perl programą, kuri surastų PDB faile pateiktų peptidų phi
ir psi kampus ir išvestų juos į savo standartinę išvestį.

Programos vardas:
pdbphipsi

Programos iškvietimas:
pdbphipsi 1zyx.pdb [2zyx.pdb ...]

Įvesties failų vardai komandinėje eilutėje nėra būtini; jei jie
nenurodyti, programa turi skaityti iš savo standartinės įvesties
(STDIN).

DUOMENŲ FORMATAI
================

Įvestis pateikiama PDB formatu. Iš duomenų srauto programa turi
analizuoti tik 'ATOM ' įrašus; kiti įrašai, o taip pat ATOM įrašai,
kurie neaprašo amino rūgščių (a.r.) liekanų, turi būti ignoruojami.

Pirmoji išvesties eilutė turi būti komentaro įrašas (prasidedantis '#'
simboliu) su programos Id. Programos Id turi automatiškai sugeneruoti
Jūsų naudojama versijų kontrolės sistema.

Pvz.:

# $Id: pdbphipsi 1238 2009-09-03 07:14:51Z author $

Po to programa turi pateikti informaciją apie surastus phi ir psi
kampus. Išvesties formatas: kiekvienai a.r. liekanai programa turi
išvesti po vieną eilutę, kurioje surašyti tuščia erdve
(angl. whitespace) atskirti šie laukai:

 - raktinis žodis PHIPSI
 - phi kampo reikšmė laipsniais
 - psi kampo reikšmė laipsniais
 - įvesties failo vardas
 - grandinė
 - liekanos vardas
 - liekanos numeris (su įterpties kodu).

Formato pavyzdys (su bet kokiais, nebūtinai gyvenime sutinkamais
skaičiais):

PHIPSI -   3.8    1xyz.pdb B ALA 2
PHIPSI 3.8 109.6  1xyz.pdb B ALA 3
PHIPSI 3.8 109.51 1xyz.pdb B GLY 3A
PHIPSI 3.8 109.51 1xyz.pdb B ASP 4
PHIPSI 3.8 -      1xyz.pdb B ASP 5

Jei programa skaito iš standartinės įvesties, failo vardas turi būti
'-' (vienas brūkšnelis, tik, žinoma, be kabučių). Jei grandinės vardas
PDB faile yra tarpas, vietoj grandinės vardo reikia rašyti '' (dvi
viengubas kabutes). Jei phi arba psi kampai neapibrėžti (pvz.,
pirmajai arba paskutiniajai liekanai, arba liekanoms prieš/po tarpų
sekoje), vietoj jų reikia rašyti vieną brūkšnelį ("-", tik, žinoma, be
kabučių). Liekanas su įterpties kodais (insertion code) apdorokite
kaip einančius sekoje toje vietoje, kur jie sutikti PDB faile. Jei
liekana turi alternatyvios pozicijos indikatorių, apdorokite pirmąją
alternatyvią poziciją, kitas ignoruokite.

Išvedamam kampui pasirinkite tinkamą tikslumą. T.y. išveskite tiek
dešimtainių skaitmenų, kiek jų tikrųjų galite gauti iš turimų PDB
koordinačių su trimis reikšminiais skaitmenimis, ir gal būt vieną-du
atsarginius skaitmenis, bet ne daugiau.

Liekanų tvarka grandinėje turi būti nustatoma pagal liekanų numerius,
t.y. jei po 200 liekanos eina 203, programa turi suprasti, kad tarp
šių dviejų liekanų peptido modelyje yra tarpas ir atitinkamų kampų
neskaičiuoti. 

DIAGNOSTIKA
===========

Programa turi pranešti apie šias klaidas:

  - Nurodyti komandinėje eilutėje failai neegzistuoja arba jų
    neįmanoma perskaityti (galima naudoti "gimtąją" Perl diagnostiką;
    galima naudoti Perl'o kalbos 'while(<>){ ... }' konstrukciją);

  - Netinkamas skaičių formatas koordinačių laukuose (galima naudoti
    "gimtąją" Perl diagnostiką);

  - Peptido liekanoje grandinės viduryje rasti ne visi reikiami
    pagrindinės grandinės atomai (perspėjimas);

  - Įvesties sraute nėra nei vieno atomo tinkamo skaičiavimams;

Klaidos pranešimo formatas -- toks, kokį išveda Perl'as savo
funkcijomis die() ir warn(). Pranešimuose turi būti nurodytas
apdorojamo failo, kuriame rasta klaida, vardas ir klaidinga eilutė.
